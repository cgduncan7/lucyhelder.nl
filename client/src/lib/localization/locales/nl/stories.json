{
  "croqueta": {
    "title": "Croqueta",
    "body": "In Granada kakken de honden nog gewoon op straat. Honderd, nee, duizend drollen heb ik ontweken sinds de dag dat ik aankwam. Maar vandaag ben ik in een kroketje gestapt. Midden op straat. Meer nog dan wat die kroket daar deed, vroeg ik me af wat de kans zou zijn, statistisch gezien. Ik ben overtuigd dat de kans nog groter is op het winnen van de postcodeloterij. Ik weet ook heus dat het zo niet werkt, maar op zoâ€™n moment (de ragout, Serranoham en krokante korst tussen de groeven van je schoenzolen vandaan peuterend) overweeg je toch nog maar eens een gokje te wagen."
  }
}